---
title: Docker وما أدراك ما دكر
date: 2020-12-05T02:57:05+03:00
author: Mo9a7i
layout: post
published: false
permalink: '/2021/Docker-وما-أدراك-ما-دكر/'
tags:
  - تقنية
comments: true
---


ياخي ذالتقنيات ماتخلص يخرب بيتهم  
تونا بدينا نفهم السيرفرات الإفتراضية Virtual Machines وكيف تشتغل وكيف يتم عزل المصادر حقت السيرفر الكبير عن السيرفرات الإفتراضية  
وإيش الأنظمة اللي تساعدك تسوي سيرفرات او كمبيوترات إفتراضية مثل منتجات VMWare و VirtualBox حق أوراكل وبروموكس و SolusVM وغيره  
وإيش هي تقنيات التشغيل الإفتراضية Hyper-V وتقنيات البكجنق OpenVZ, إلخ إلخ  

دوخة

أمانة، كنت أبحث عن شي يشتغل وبس، أغلب هالتفصايل ماكانت تهمني على إستخداماتي العادية

ويجيلك واحد شاطح دبل كيك عالتقنية كلها ويسوي لك شي إسمه Docker  
طريقة تسوي فيها Containers  

الترجمة الحرفية لها قواطي، يعني انت عندك كرتون وبدال ماتخلي الببسي سايح بالكرتون، تحطه بقواطي، تحده بحدود معينة طول عرض وحرارة وخلافه ويسهل لك إنك تعطيه أشخاص أكثر وتفرقه وتخلي مثلاً جزء للميرندا وجزء للببسي وجزء للحمظيات بهالكرتون، كلهم موية وسكر لكن فيه إختلافات بسيطة هنا وهناك  
كل إختلاف تقدر تسوي له كونتينر  

الزبدة الله لايحطني مدرس جامعة كان أنكبكم

موضوع الكونتينرز هذا ماكان جديد لكن Docker سوت منتج سهل وطريقة استخدامه سهلة ويسهل لك انك تقسم شغلك
عندك برنامج، لكن تبي تقسم البرنامج لنسخ مختلفة, نسخة وقت التطوير والبرمجة، نسخة وقت التستنق عشان تجرب البرنامج، ونسخة للبرودكشن  
ليش تروح تسوي كبي بيست لكل الملفات ثلاث مرات وتطير مساحة كبيرة، ولو بغيت تشغلهم كلهم بنفس الوقت, كل واحد بياخذ ميموري ومساحة ومعالج  
تقدر تسوي نسخة وحدة، وتسوي عليها كونتينرات، وحدة للتستنق بحيث تتغير ملفات معينة فقط ووحدة للبرودكشن بحيث تطبق عليها خطوات معينة والثقل على المعالج والذاكرة والمساحة بيكون اقل بمراحل كثيرة

المهم
فكروا فيه واستخدموه  
عشان تبحث عنه يفضل انك ماتكتب ماهو دوكر  
بيقعدون ذالدوافير يشرحون لك اشياء ماتفرق معك  
حاول تبحث بكلمات مثل كيف اسوي كذا كذا في دكر

تحت بحط لكم شوية إقتراحات وهذي بتسهل عليك

1. How To MySQL in Docker
2. How To run NodeJS in Docker
3. .... وكذا

وشيل يامدير
