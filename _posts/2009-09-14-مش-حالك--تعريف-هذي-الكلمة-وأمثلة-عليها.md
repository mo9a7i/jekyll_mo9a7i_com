---
title: 'مش حالك << تعريف هذي الكلمة وأمثلة عليها'
date: 2009-09-14T07:25:39+03:00
author: Mo9a7i
layout: post
Thumbnail:
  - http://www.mo9a7i.com/assets/files/2009/09/msh7alk.jpg

tags:
  - سواليف
---

ماقد سمعت أحد يقول : **ياشييييخ مش حالك بس**

طبعاً فيه البعض منا, ياخذ هذي الكلمة بإستخفاف ولايعيرها أي أهمية تذكر, والبعض الآخر منا يأخذها بمحمل الجد

هذولا اللي ياخذونها بمحمل الجد, بعضهم ياخذها بعقلانية والبعض الثاني ياخذها بيدها ويمشي حاله من جد

هذي بعض الصور جتني عالإيميل تعبر عن كلمة مش حالك بقوة

حسيت أصحاب الصور هذولا عزوبية وماهم فاضين وماعندهم وقت خالص إطلاقاً, مثال حالاتي

اترككم مع الصور:

![x](http://www.mo9a7i.com/assets/files/2009/09/pic32702.jpg)
إذا بنشرت سيارتك وماعندك فلوس تشتري كفر جديد ومحتاج السيارة بسرعة,

روح سلم بنده واشتر ببسي وحطه بعربية ووصله البيت معاك عشان ماتتعب

![x](http://www.mo9a7i.com/assets/files/2009/09/pic32609.jpg)
صار عندك تهريب في علبة مكيف البي إم دبليو, وقالوا لك سعر العلبة 2000 ريال مستعملة طبعاً,

طالع ورا الكنب حق الشقة, بتحصل علبتين برنقلز وحدة صغيرة خلصت بلقمة وحدة ووحدة ثانية طويلة وإحتمال إن اللي شراها ماخلصها وخلا نصها لليوم الثاني ولما جا وحاول ياكلها لقا البطاطس معفن ومطاطي, انت رح قط البطاطس وسو زي الصورة ووفر 2000

![x](http://www.mo9a7i.com/assets/files/2009/09/pic31556.jpg)
حاولتوا تسوون مندي وحفرتوا حفرة وعلقتوا فيها الذبيحة ودفنت الحفرة أنت واخوياك الكثيرين , وقعدتوا تدورونها ولا حصلتوها

ومتتوا من الجوع ؟

اقرب محطة الله لايهينك

![x](http://www.mo9a7i.com/assets/files/2009/09/pic30303.jpg)
هوز الحمام خربان أو مكسور ولا تقدر تعلقه بمكانه؟

عندك معاليق واجد طايحة بأرضية غرفتك وقطعت رجولك وانت رايح وجاي ؟

ياخي إستغل نقاط ضعفك وخلك إنسان إتيكيت وعندك مناديل حمام دائرية ياخي ههههههههههههههههههههههههههههه

![x](http://www.mo9a7i.com/assets/files/2009/09/pic22798.jpg)
هذي صراحة مالقيت لها تعليق ولا فهمتها

هل كان قرصان وصادوه حرس الحدود وضحك عليهم وسرق الكلبش وصار سواق تكسي ولا إيش بالضبط

المهم هذي خلوها لا تعليق

![x](http://www.mo9a7i.com/assets/files/2009/09/pic20600.jpg)
ههههههههههههه

مشتهي تسوي كيك ومانت ساكن عند امك ؟

![x](http://www.mo9a7i.com/assets/files/2009/09/pic16519.jpg)
لااااااااا  ,, المسكين مايكذب , سيارته مورسدس صدق

![x](http://www.mo9a7i.com/assets/files/2009/09/pic14309.jpg)
صار لك حادث يالحبيب وخويك رجله انكسرت ؟

أهم شي إنت ماجاك شي ؟

حمدلله عالسلامة في الحديد وخويك ولا فيك قل آمين,, رقعها بس,, اخوياك عادي اهم شي إنت بابك يكون أصلي

![x](http://www.mo9a7i.com/assets/files/2009/09/pic07616.jpg)
الإبداع بعين أمه

![x](http://www.mo9a7i.com/assets/files/2009/09/pic05249.jpg)
الظاهر الدش حقه موبااااااااايلي ههههههههههههههههههههههههههههههههههه

إحم كح ,, أمزح أمزح , تراني أحب موبايلي بس شسمه ,

إنتبهوا للتقليد بس ولاحد يضحك عليكم

اتمنى إنكم مع كل صورة من الصور اللي فاتت , شفتوا جانب من شخصيتكم, أو حسيتوا إن فيه شي يبعبر عنكم

الإحساس بالمسؤولية والصدق في النظرة الطموحة والجمال الفطري المشوي وكل هذي الأشياءات اللي قلتها قبل شوي حاولوا ترتبونها بجملة مفيدة وسووا فيها خاتمة لهالتدوينة وانا بروح, مع السلامة
